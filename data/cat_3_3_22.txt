Capítol xxiii. En qual manera la nau deu ésser feta o edifficada e en qual manera batayla naval o de mar deu ésser feta e a què són ordonades quescunes batayles 

En aquest darrer capítol, nós volem recomptar algunes coses de la batayla naval; emperò no cal estar tant envers açò, per tal com moltes coses qui són dites en les altres maneres de batayles poran ésser aplicades a la batayla naval envers aquesta manera de bataylar. Primerament deu ésser vist en qual manera la nau degya ésser feta, quar la nau edifficada o feta malament perex per poca batayla de enamichs. Donques deu hom saber, segons que diu Vegeti, que·ls fusts dels quals és feta la nau no deuen ésser taylats en quescun temps, quar en temps de març e d' april, en lo qual comença habundar la humor en los arbres, no és bo taylar los arbres dels quals deu ésser feta la nau, mas en temps de juliol e d' agost, o encara en algun temps en lo qual la humor dels arbres sia seccada, a aytal obra los fusts deuen ésser taylats. Encara no tant tost com los fust són taylats deu ésser feta d' ells la nau, mas primerament los arbres deuen ésser departits per taules o deu-les hom lexar per algun temps per ço que pusquen ésser seccades, quar si la nau és feta de fust verts, quan la humor lur natural serà fora crida, estrenyen-se los fusts e fan en les naus fenadures obertures, de les quals quax neguna cosa no pot ésser més perillosa en les naus, quar dura cosa és ensems entendre a les batayles navals e posar-se a perills que la nau no sutenga naufrayg o perill per les fenadures. Vist en qual manera los fusts deuen ésser taylats e·n qual manera degen ésser estogyats per tal que d' els nau pusca ésser feta degudament, roman a veure en qual manera en nau ben feta degen ésser fetes batayles. La batayla naval, quant a algunes coses, a semblant manera de bataylar ab la batayla de la terra cové que·ls batayladors sien bé armats encara que sàpien bé defendre si mateys del colps e naffrar los enamichs, axí matex aquestes coses són requestes en batayla naval; ans en tal batayla cové que·ls hòmens sien meylor armats que en terra, quar, com los batayladors de la mar estiguen quax fermats e poch se moguen, meylor poden sustenir lo pes de les armes, perquè lur armadura deu ésser pus fort. Emperò, quant al present, nós podem nombrar x coses per les quals los batayladors mariners deuen impugnar los enamichs. La primera cosa és foch, lo qual appel·len incendiari o encenador, quar cové haver moltes olles plenes de pegunta, de soffre, de rasina e d' oli, les quals coses totes deuen ésser mesclades ab estopa, e aquestes olles axí plenes deuen ésser enceses e gitades a la nau dels enamichs, per lo qual gitament la olla és trencada e aquell encendiari crema e encén la nau. E deuen ésser gitades moltes aytals en la nau per ço que de moltes parts la nau pusca ésser encesa, e com aytals són gitades lavors deu ésser feta gran e fort batayla contra les nauxes per tal que no pusca ajudar apagar lo foch. En aprés fet, batayla de mar valen molt espies, quar, axí com en terra són posades espies de cavallers qui, sens previsió de lurs enamichs o sens que lurs enamichs no se' n guarden, esvaexen e espaordexen ell e leugerament vençen, axí en la mar, aprés d' algunes illes, són fetes espies per tal que·ls batayladors mariners, sens previsió dels enamichs, vinent soptosament sobre ells, pus leugerament los vençen. Encara envers la batayla de la mar deu hom guardar que aquells qui bataylen tostemps facen la nau sua envers lo pregon de les aygües e que enpenguen la nau dels enamichs a la rivera, per tal com aquells qui són tyrats a terra perden la voluntat de bataylar. Encara més, en l' arbre de la nau deu ésser pengyat i fust lonch, ferrat de quescuna part, a ferir en la nau e aquells de la nau, lo qual fust sia axí com lo moltó ab lo qual són trencats los murs de la ciutat assetgyada, e aquells fus deu ésser axí ordonat que la ligatura que ell té pusca ésser baxada e levada, quar, fet açò, és major avientena que ab ell pusca ésser ferida axí la nau com aquells qui stan en ella. Encara en batayla naval deu hom haver còpia de sagites amples, ab les quals deuen ésser taylades les veles dels enamichs, quar, foradades les veles d' aquells e que no poden retenir los enamichs, no poden haver tanta voluntat o tant gran poder de bataylar, ne encara poden axí leugerament partir si·s volen tolre de bataylar. En après, aquells de la nau han acustumat haver i ferre corp a manera de falç ben taylant, lo qual, acostat a les cordes qui retenen les veles, de continent tayla elles e, cahent del arbre, és tolt als enamichs, que no poden axí bataylar, quar per tal trencament de les veles és retuda la nau pus porosa e en alguna manera no val res a bataylar. Encara les nauxes han acustumat de haver corbeylons de ferre forts perquè, com ells vehen que són més que·ls enamichs, ab aquells corbeylons o ab aquells ganxos partien les naus d' els e no·ls lexen anar. Encara més en la batayla naval deu ésser ajustada aquesta cautela e hagen moltes olles plenes de calç blancha pulverizada, les qual deuen ésser gitades dalt en les naus dels enamichs, les quals gitades e trencades, és levada la pols, axí com damunt havem dit en la batayla de la terra, e sots entra als ulls dels enamichs e axí agreugya ells que quax axí com a cechs ell no poden veure, la qual cosa és fort perillosa en batayla naval, per tal com de tots parts los batayladors, en tal batayla, la vehen que és a ells appereylada la mort; perquè si·ls ulls d' aquells qui batayllen en tal batayla axí són agreugyats per la pols de la caç que ells no poguen veure leugerament, o són mort per los enamichs o són negats en les aygües. 

La ix cautela és haver moltes olles plenes de sabó moll, les quals sobrosament deuen ésser gitades a les naus dels enamichs, e açò sobre aquells lochs en los quals los enamichs estan a deffendre les naus, quar, trencades aquelles olles en tals lochs, aquells lochs, per rahó del sabó moll, són fets axí lisos que ells enamichs, posats aquí los peus, tant tost es leneguen, o allissen o cahen en les aygües.

La x cautela encara és pus mala o pus mortal de totes, quar alguns mariners són atrobats qui longament poden estar o durar sots les aygües. Les nauxes, donques, se deuen ordonar o posar subtilment contra la nau dels enamichs e, amagadament darrer ells, deuen calar algun hom qui longament pusca durar o estar sots les aygües, qui, pres algun foradador o tribanella dejús les aygües, deu-se ajustar a la nau dels enamichs e foradar ella en lo fon faent aquí molts forats, los quals forats no poran ésser reparats per los enamichs com l' aygua haurà començat habundar o entrar per ells, la qual aygua habundant perirà a ensems la nau e·lls enamichs. Altres coses deuen ésser observades en la batayla naval, axí com qui sia aquí còpia de pedres; encara de ferres aguts, los quals axí com a pedres són gitats, ab los quals són molt agreugyats los enamichs. Mas, per tal com totes coses aytals són molt particulars, no cahen sots narració, basten, donques, les cauteles les quals nós havem donades envers la batayla naval. Demostrat en qual manera los fusts dels quals deu ésser feta la nau degen ésser taylats e en qual manera deu hom bataylar en batayla naval, roman que nós declarem a què són ordonades totes les batayles. Deu donques hom saber que, segons lo philòsoph, nós no bataylam per ço que guerregem mas per ço que nós hagyam pau, donques bataylar per la malvestat dels hòmens e per la cupiditat d' aquells pot ésser ordonada a plaer o a alguna altra satisfació de ira o de cobegyança, emperò si les batayles són fetes justament e degudament elles deuen ésser ordonades a pau e a concòrdia dels hòmens, e a bé comú, quar axí deuen ésser les batayles en la companya dels hòmens com los beuratges e les phlebothomies o les sangües en lo cos humanal, quar, axí com en los cos humanal són moltes humors, axí en la conversació o en la companya dels hòmens cové donar moltes persones e molts hòmens, e axí com, aytant com les humors són egualades en lo cos e no ha aquí sobre pugyament de humors nós no havem ops beuratge, ne sanguia ne sagna, axí, aytant com los hòmens han si mateix degudament e la un no fa injúria a l' altre, no deuen ésser fetes batayles, perquè, axí com per sanguia e per beuratge la sobrefluytat de les humors deu ésser foragitada per a qual és torbada la sanitat del cos, axí per batayles los enamichs deuen ésser aterrats e morts, per los quals és empatxat o robat lo bé comú, e la pau dels ciutadans e d' aquells qui són en lo regne. Supposat, donques, que·ls reys e·ls prínceps hagen vista batyla o·ls enamichs lurs injustament torben la pau e·l bé comú, no és mal ensenyar a ells tos les maneres de bataylar e tota manera per la qual ells pusquen veure lurs enamichs, la qual cosa tota deuen ordonar al bé comú e a la pau dels ciutadans, quar, si ells entenen o procuren lo bé comú e la pau dels ciutadans, ells merexeran o guanyaran aquella pau eternal en la qual és subiran repòs, lo qual ha promès als seus faels Nostre Senyor Déu, qui és beneyt en tots los segles, ço és, eternament. Amén.
